# Keskustelufoorumi

Aineopintojen harjoitustyö: Tietokantasovellus, kevät 2022.

## Harjoitustyön aihe: keskustelufoorumi

Projektin aiheena on kurssin esimerkkisovelluksissa kuvatun kaltainen keskustelusovellus. Sovelluksessa voidaan käydä keskusteluja useilla keskustelualueilla, joilla kullakin voi olla useita viestiketjuja. Jokainen käyttäjä on peruskäyttäjä tai ylläpitäjä.

Sovelluksen toiminnallisuuksia:

* Käyttäjä voi luoda itselleen tunnuksen ja kirjautua sillä sisään ja ulos.
* Käyttäjä näkee sovelluksen aloitusnäkymässä listan ylläpitäjien lisäämistä keskustelualueista sekä jokaisen alueen ketjujen ja viestien määrän ja viimeksi lähetetyn viestin ajankohdan. Käyttäjän ei tarvitse olla kirjautunut sisään nähdäkseen listan.
* Käyttäjä näkee listan keskustelualueen viestiketjujen otsikoista, niillä olevien viestien määristä ja viimeksi lähetettyjen viestien ajankohdista, klikkaamalla keskustelualueen otsikkoa.
* Käyttäjä voi lukea viestiketjun viestit klikkaamalla viestiketjun otsikkoa.
* Käyttäjä voi (kirjauduttuaan sisään) luoda keskustelualueelle uuden ketjun antamalla ketjun otsikon ja aloitusviestin sisällön.
* Käyttäjä voi (kirjauduttuaan sisään) kirjoittaa uuden viestin olemassa olevaan ketjuun.
* Käyttäjä voi (kirjauduttuaan sisään) muokata luomansa ketjun otsikkoa sekä lähettämänsä viestin sisältöä. Käyttäjä voi myös poistaa ketjun tai viestin.
* Käyttäjä voi etsiä kaikki viestit, joiden osana on annettu sana.
* Ylläpitäjä voi lisätä ja poistaa keskustelualueita.
* Ylläpitäjä voi luoda salaisen alueen ja määrittää, keillä käyttäjillä on pääsy alueelle.
